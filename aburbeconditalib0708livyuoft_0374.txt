364 PERIOCHAE.

mininus frater consulis navali proelio Attalo rege et Rhodiis adiuvantibus
Euboeam et maritimam oram. Achaei in amicitiam recepti sunt. praetorum
numerus ampliatus est, ut seni crearentur. coniuratio servorum facta de
solvendis Carthaginiensium obsidibus, oppressa est3 duo milia n necati.
Cornelius Cethegus consul Gallos Insubres proelio fudit. cum Lacedaemo-
niis et tyranno eorum Nabide amicitia iuncta est. praeterea expugnationes
urbium in Macedonia referuntur.

PERIOCHA LIBRI XXXIII.

Τ. Quintius Flamininus proconsul cum Philippo ad Cynoscephalas in
Thessalia acie victo debellavit. L. Quintius Flamininus [ille]‚ frater pro-
consulis, Acarnanes Leucade urbe, quod caput est Acarnanum, expugnata
in deditionem accepit. pax petenti Philippo Graecia liberata data est.
Attalus ab Thebis ob subitam valetudinem Pergamum translatus decessit.
C. Sempronius Tuditanus praetor ab Celtiberis cum exercitu caesus est.
L. Furius Purpurio et Claudius Marcellus consules Boios et Insubres Gallos
subegerunt. Marcellus triumphavit. Hannibal frustra in Africa bellum mo-
litus et ob hoc Romanis per epistulas ab adversae factionis principibus de-
latus propter metum Romanorum, qui legatos ad senatum Carthaginiensium
de eo miserant, profugus ad Antiochum Syriae regem se contulit bellum
adversus Romanos parantem.

PERIOCHA LIBRI XXXIV.

Lex Oppia, quam C. Oppius tribunus plebis bello Punico de finiendis
matronarum cultibus tulerat, cum magna contentione abrogata est, cum
Porcius Cato auctor fuisset. ne ea lex aboleretur. is in Hispaniam profectus
bello, quod Emporiis orsus est, citeriorem Hispaniam pacavit. T. Quintius
Flamininus bellum adversus Lacedaemonios et tyrannum eorum Nabidem
prospere gestum data his pace, qualem ipse volebat, liberatisque Argis, qui
sub dicione tyranni erant, finivit¹ res praeterea in Hispania et adversus
Boios et Insubres Gallos feliciter gestae referuntur. senatus tunc primum
secretus a populo ludos spectavit. id ut fieret Sex. Aelius Paetus et C.
Cornelius Cethegus censores intervenerunt cum indignatione plebiS. colo-
niae plures deductae sunt. M. Porcius Cato ‹Ie Hispania triumphavit. T.
Quintius Flamininus, qui Philippum Macedonum regem et Nabidem La-
cedaemoniorum tyrannum vicerat Graeciamque omnem liberaverat, ob hanc
rerum gestarum multitudinem triduo triumphavit. legati Carthaginiensium
nuntiaverunt Hannibalem, qui ad Antiochum confugerat, bellum cum eo
moliri. temptaverat autem Hannibal pcr Aristonem Tyrium sine litteris
Carthaginem missum ad bellandum Poenos concitare.

