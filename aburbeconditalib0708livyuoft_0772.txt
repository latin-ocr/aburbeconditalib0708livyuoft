392 PERlocHAE.

Ex LIBRO XXXVII.

L. Cornelius Scipio consul legato Scipione Africano fratre, qui se lega-
tum fratris futurum dixerat, si ei Graecia provincia decerneretur, cum
C. Laelio, qui multum in senatu poterat, ea provincia dari videretur, pro-
feneus ad bellum adversus Antiochum regem gerendum, primus omnium Ro-
manorum ducum in Asiam traiecit. Regillus adversus regiam classem An-
tiochi feliciter pugnavit ad Myonnesum Rhodiis iuvantibus. filius Africani
captus ab Antiocho patri remissus est. victo deinde Antiocho ab L. Corne-
lio Scipione adiuvante Eumene, rege Pergami, Attali filio, pax data est ea
condicione, ut omnibus provinciis citra Taurum montem cederet. L. Cor-
nelius Scipio, qui cum Antiocho debellaverat, cognomine fratri exaequatus
Asiaticus appellatus. Eumenis, quo iuvante Antiochus victus erat, regnum
ampliatum. Rhodiis quoque, qui et ipsi iuverant, quaedam civitates con-
cessae. colonia deducta est Bononia. Aemilius Regillus, qui praefectos
Antiochi navali proelio devicerat, navalem triumphum duxit. Μ’. Acilius
Glabrio de Antiocho, quem Graecia expulerat, et de Aetolis triumphavit.

EX LIBRO XXXVIII.

M. Fulvius consul in Epiro Ambracienses obsessos in deditionem ac-
cepit, Cephallaniam subegit, Aetolis perdomitis pacem dedit. Cn. Manlius
consul, collega eius, Gallograecos Tolostobogios et Tectosagos et Trocmos,
qui Brenno duce in Asiam transierant, cum soli citra Taurum montem non
parerent, vicit. eorum origo, et quo modo ea loca, quae tenent, occupave-
rint, referuntur. exemplum quoque virtutis et pudicitiae in femina traditur.
quae cum regis Gallograecorum uxor fuisset, capta centurionem, qui ei
vim intulerat, occidit. lustrum a censoribus conditum est: censa sunt ci-

vium capita CCLVIII CCCX. cum Ariarathe Cappadociae rege amicitia
iuncta est. Cn. Manlius contradicentibus decem legatis, ex quorum consilio
foedus cum Antiocho conscripserat, de Gallograecis acta pro se causa in
senatu triumphavit. Scipio Africanus die ei dicta, ut quidam tradunt, a Q.
Petillio tribuno plebis, ut quidam, a Naevio, quod praeda ex Antiocho capta
aerarium fraudasset, posteaquam is (lies venit, evocatus in rostra „hac die“

 

inquit, ‚,Quirites, Carthaginem vici,“ et prosequente populo Capitolium
escendit. inde, ne amplius tribuniciis iniuriis vexaretur, in voluntarium exi-
lium Liternum concessit. incertum, ibi an Romae defunctus sit: nam mo-
numentum eius utrobique fuit. L. Scipio Asiaticus, frater Africani, eodem
crimine peculatus accusatus damnatusque cum in vincula et carcerem duce-
retur, Tib. Sempronius Gracchus tribunus plebis, qui antea Scipionibus
inimicus erat, intercessit et ob id beneficium Africani filiam duxit. cum
quaestores in bona eius publice possidenda missi essent, non modo in his
ullum vestigium pecuniae regiae apparuit⁷ sed nequaquam tantum redactum,
quantae summae erat damnatus. conlatam a cognatis et amicis innumera-

gilem pecuniam accipere noluit, quae necessaria ei erant ad cultum re-
empta.

